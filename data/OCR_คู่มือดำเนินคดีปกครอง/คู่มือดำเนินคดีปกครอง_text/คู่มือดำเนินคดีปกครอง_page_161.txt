# Admincourt Mobile Application

## แอปพลิเคชันศาลปกครอง (Admincourt mobile app)

### แอปพลิเคชันศาลปกครอง (Admincourt mobile app)
จัดทำขึ้นเพื่อให้บริการประชาชนและคู่กรณี ที่ต้องการติดตามข้อมูลข่าวสารต่าง ๆ อาทิ ข่าวประชาสัมพันธ์ ข่าวการรับสมัครงาน ข่าวการจัดซื้อจัดจ้างบัญชีนัดของศาลปกครอง รวมทั้งยังสามารถสืบค้นคำสั่ง/คำพิพากษาของศาลปกครองสูงสุด และขอคัดและรับรองสำเนาคำสั่ง/คำพิพากษาศาลปกครองได้ทั้งในรูปแบบเอกสารอิเล็กทรอนิกส์หรือรูปแบบเอกสารกระดาษ โดยผู้ใช้บริการสามารถเลือกมารับสำเนาเอกสารด้วยตนเองได้ที่ศูนย์บริการประชาชน หรือจะเลือกรับเป็นไฟล์อิเล็กทรอนิกส์ผ่านทางอีเมลที่ได้ลงทะเบียนไว้ก็ได้ นอกจากนี้ สมาชิกของ แอปพลิเคชันศาลปกครอง ยังสามารถสร้างบัญชีนัดส่วนตัวเพื่อบันทึกตารางนัดหมายคดีที่สนใจไว้ โดยจะมีการแจ้งเตือนล่วงหน้าก่อนถึงกำหนดนัดดังกล่าว

### อีกบริการหนึ่งของ แอปพลิเคชันศาลปกครอง คือการเลือกดูที่อยู่และแผนที่ของศาลปกครองแต่ละแห่งเพื่อเรียกใช้ระบบการนำทางบนโทรศัพท์เคลื่อนที่ไปยังศาลปกครองแห่งที่ต้องการได้อีกด้วย อีกทั้งยังมีบริการสำรองที่จอดรถล่วงหน้า (Parking reservation) สำหรับคู่กรณีที่มีนัดหมายกับศาลปกครอง หรือผู้ที่มีนัดหมายมารับเอกสารที่ขอคัด/รับรองสำเนาไว้ที่ศูนย์บริการประชาชน

![AdminCourt](image-url)
