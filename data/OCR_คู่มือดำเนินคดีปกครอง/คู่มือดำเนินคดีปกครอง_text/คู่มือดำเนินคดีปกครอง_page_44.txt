หากเป็นคดีที่มีกฎหมายกำหนดให้ดำเนินการแก้ไขความเดือดร้อนหรือเสียหายก่อนนำคดีมาฟ้องต่อศาลปกครอง ผู้ประสังค์จะยื่นฟ้องคดีจะต้องดำเนินการให้เสร็จสิ้นก่อน เช่น กรณีที่มีกฎหมายกำหนดให้ต้องอุทธรณ์คำสั่งทางปกครอง ผู้ประสังค์จะฟ้องคดีจะต้องอุทธรณ์คำสั่งนั้นก่อนภายในเวลาที่กฎหมายกำหนด เมื่อเจ้าหน้าที่หรือคณะกรรมการได้วินิจฉัยอุทธรณ์หรือไม่ได้วินิจฉัยอุทธรณ์ภายในเวลาที่กฎหมายกำหนดหรือภายในเวลาอันสมควร ผู้ประสังค์จะฟ้องคดีจึงมีสิทธินำคดีมาฟ้องต่อศาลปกครองได้

กรณีที่มีกฎหมายกำหนดให้ต้องอุทธรณ์คำสั่งทางปกครองแต่ผู้ประสังค์จะฟ้องคดีไม่ได้อุทธรณ์คำสั่ง หรืออุทธรณ์คำสั่งแล้วแต่ยังไม่ทราบผลการพิจารณาและยังอยู่ในระยะเวลาการพิจารณาอุทธรณ์ แต่ผู้ประสังค์จะฟ้องคดีกลับรีบนำคดีมาฟ้องศาลปกครองจะมีคำสั่งไม่รับคำฟ้องนั้นไว้พิจารณา