ที่ไม่ยอมเปิดประตูรั้วให้นอกจากจะได้รับอนุญาตจากป้าพุดจีบเท่านั้น
ตัวแทนของคณะทำงานดำเนินการรื้อถอนจึงโทรศัพท์ไปเจรจา
กับป้าพุดจีบ แต่ไม่ว่าจะชี้แจงเหตุผลใดๆ ก็ตามป้าพุดจีบก็ไม่ยอม
ให้รื้อ คณะทำงานดำเนินการรื้อถอนจึงไปแจ้งความลงบันทึกประจำวัน
ที่สถานีตำรวจภูธรหอมหมื่นลี้ และนำเรื่องดังกล่าวไปรายงาน
ให้นายกเทศมนตรีทราบ นายกเทศมนตรีหอมหมื่นลี้จึงนำเรื่องนี้
มายื่นฟ้องต่อศาลปกครองขอให้มีคำสั่งจับกุมและกักขังป้าพุดจีบ
หรือเจ้าของบ้านในขณะนั้นและมีคำสั่งให้เจ้าพนักงานท้องถิ่น
เข้าทำการรื้อถอนส่วนที่ดัดแปลงของบ้านป้าพุดจีบตามพระราชบัญญัติ
ควบคุมอาคาร พ.ศ. 2522

ศาลปกครองชั้นต้นพิจารณาแล้วเห็นว่าการให้ศาลมีคำสั่งจับกุม
และกักขังป้าพุดจีบหรือเจ้าของบ้านในขณะนั้นเป็นการใช้มาตรการ
บังคับทางปกครองที่มีผลกระทบต่อสิทธิและเสรีภาพมากเกินกว่า
เหตุจำเป็น และเทศบาลเองก็สามารถที่จะใช้กำลังพอสมควรแก่เหตุ
เข้าดำเนินการรื้อถอนบ้านป้าพุดจีบให้เป็นไปตามมาตรการบังคับ
ทางปกครองได้เองอยู่แล้วโดยไม่จำเป็นต้องให้ศาลมีคำสั่งให้
เจ้าพนักงานท้องถิ่นเข้าทำการรื้อถอนแต่อย่างใด จึงมีคำสั่ง
ยกคำร้องของเทศบาลและให้จำหน่ายคดีออกจากสารบบความ

เทศบาลยื่นอุทธรณ์ต่อศาลปกครองสูงสุดโดยให้เหตุผลว่า
เมื่อจะเข้าดำเนินการรื้อถอนบ้านที่ดัดแปลง ต่อเติมโดยไม่ได้รับอนุญาต
แต่ได้รับการขัดขวางจากผู้ครอบครองบ้านในขณะนั้นทำให้
ไม่สามารถเข้าทำการรื้อถอนได้ จึงจำเป็นต้องขออำนาจตามมาตรา 43
วรรคหนึ่ง (1) แห่งพระราชบัญญัติควบคุมอาคาร พ.ศ. 2522