กฎหมาย รัฐมนตรีว่าการกระทรวงมหาดไทยซึ่งเป็นผู้ถูกฟ้องในคดีนี้จึงได้มอบหมายให้กรมโยธาธิการและผังเมืองสอบสวนข้อเท็จจริงดังกล่าว ต่อมากรมโยธาธิการฯ ได้แจ้งผลการสอบสวนให้สถาปนิกชานนท์ทราบ แต่สถาปนิกชานนท์ไม่พอใจผลการสอบสวนเนื่องจากเห็นว่าไม่ได้มีการพิจารณาความผิดของกรรมการสภาสถาปนิกแต่เป็นเพียงการส่งสำเนาผลการสอบสวนให้ตนทราบเท่านั้น สถาปนิกชานนท์จึงนำคดีมาฟ้องต่อศาลปกครองขอให้ศาลมีคำพิพากษาหรือคำสั่งให้ผู้ถูกฟ้องคดีพิจารณาความผิดของคณะกรรมการสภาสถาปนิก ซึ่งศาลปกครองพิจารณาเห็นว่าสถาปนิกชานนท์ซึ่งเป็นผู้ฟ้องคดี ได้ร้องเรียนต่อผู้ถูกฟ้องคดีและได้รับแจ้งผลการสอบสวนตามหนังสือลงวันที่ 5 ตุลาคม 2555 แต่ผู้ฟ้องคดีไม่พอใจผลการสอบสวนดังกล่าวจึงนำคดีมาฟ้องต่อศาลแม้ว่าไม่ปรากฏว่าผู้ฟ้องคดีได้รับหนังสือตอบกลับจากหน่วยงานเมื่อใด แต่เมื่อนับจากวันที่กรมโยธาธิการฯ ได้มีหนังสือลงวันที่ 5 ตุลาคม 2555 และผู้ฟ้องคดีนำคดีมายื่นฟ้องต่อศาลปกครองเมื่อวันที่ 9 พฤศจิกายน 2555 จึงอยู่ในช่วงเวลา 90 วันที่ได้รับหนังสือชี้แจง ซึ่งเป็นกรณีที่อยู่ในระยะเวลาการฟ้องคดี ศาลปกครองจึงมีคำสั่งรับคำฟ้องไว้พิจารณา (เกียบเคียงคำสั่งศาลปกครองสูงสุดที่ 889/2557)