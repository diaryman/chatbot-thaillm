และบริเวณดังกล่าวเป็นทางโค้งซึ่งอาจก่อให้เกิดความไม่ปลอดภัยแก่ชีวิตและทรัพย์สินได้

ในเรื่องนี้ ศาลปกครองเห็นว่าการเวนคืนที่ดินดังกล่าว มีวัตถุประสงค์เพื่อนำที่ดินมาขยายเขตทางหลวง ซึ่งเป็นสาธารณูปโภคที่ประชาชนผู้ใช้ได้รับประโยชน์โดยตรง จึงเห็นว่าสัญญาดังกล่าว เป็นสัญญาจัดให้มีสิ่งสาธารณะ ฉันเป็นสัญญาทางปกครอง และการฟ้องคดีเกี่ยวกับสัญญาทางปกครองไม่มีกฎหมายกำหนดขั้นตอนหรือวิธีการสำหรับการแก้ไขความเดือดร้อนหรือเสียหายไว้โดยเฉพาะ จึงสามารถนำคดีมาฟ้องได้โดยมิต้องดำเนินการตามขั้นตอนสำหรับแก้ไขความเดือดร้อนหรือเสียหาย โดยจะต้องยื่นฟ้องภายใน 5 ปี นับแต่วันที่รู้หรือควรรู้ถึงเหตุแห่งการฟ้องคดี ในคดีนี้ ผู้ฟ้องคดีทำบันทึกข้อตกลงยินยอมระหว่างผู้มีสิทธิได้รับเงินค่าทดแทนที่ดินและสิ่งปลูกสร้างเมื่อวันที่ 6 พฤศจิกายน 2555 และวันที่ 27 ธันวาคม 2555 วันดังกล่าว จึงเป็นวันที่รู้เหตุแห่งการฟ้องคดี เมื่อผู้ฟ้องคดีนำคดีมาฟ้องต่อศาลวันที่ 30 สิงหาคม 2556 จึงเป็นการยื่นฟ้องภายใน 5 ปีนับแต่วันที่รู้เหตุแห่งการฟ้องคดี ศาลปกครองจึงมีคำสั่งรับคำฟ้องไว้พิจารณา (เทียบเคียงคำสั่งศาลปกครองสูงสุดที่ 678/2557)

