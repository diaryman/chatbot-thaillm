ตัวอย่างคดีที่มีกฎหมายกำหนดให้อยู่ในเขตอำนาจของศาลปกครอง (กรณีที่ฟ้องขอให้เพิกถอนคำชี้ขาดหรือบังคับตามคำชี้ขาดของอนุญาโตตุลาการเกี่ยวกับสัญญาทางปกครอง)

สำนักงานคณะกรรมการการอาชีวศึกษายื่นคำร้องต่อศาลปกครองขอให้เพิกถอนคำชี้ขาดของอนุญาโตตุลาการจากข้อพิพาทกรณีที่นางสาวชมพู่ เจ้าของบริษัทก่อสร้าง ชมพู่ คอนสตรัคชั่น จำกัดได้รับจ้างก่อสร้างอาคารของวิทยาลัยสารพัดช่างแห่งหนึ่ง เมื่อก่อสร้างแล้วเสร็จและได้มีการตรวจรับงานเรียบร้อย ต่อมาสำนักงานคณะกรรมการการอาชีวศึกษาซึ่งเป็นผู้ร้องได้ตรวจพบความเสียหายของงานก่อสร้าง ซึ่งตามสัญญาประกันความชำรุดบกพร่องของงานก่อสร้างนี้มีระยะเวลา 2 ปีนับถัดจากวันที่ได้รับมอบงานคือภายในวันที่ 5 มีนาคม 2544 โดยผู้ร้องได้เสนอข้อพิพาทด่อนุญาโตตุลาการว่า ระหว่างวันที่ 12 พฤษภาคม 2543 ถึงวันที่ 22 มีนาคม 2544 เจ้าหน้าที่ของผู้ร้องได้ตรวจพบความชำรุดบกพร่องของงานก่อสร้างหลายจุดซึ่งรวมแล้วเป็นค่าซ่อมแซมจำนวน 173,685 บาท แต่ผู้คัดค้านเห็นว่าความเสียหายในส่วนของการแตกกร้าวของผนังปูนหน้าอาคาร เสาค้ำยันคานผนัง และพื้นห้องช่างยนต์ซึ่งคิดเป็นค่าซ่อมแซมจำนวน 40,925 บาท เป็นความเสียหายที่ไม่ได้เกิดขึ้นก่อนหรือภายในวันที่ 5 มีนาคม 2544 ซึ่งเป็นวันสุดท้ายของการรับประกันความชำรุดบกพร่องของงานก่อสร้างตามสัญญา ผู้คัดค้านจึงไม่ต้องรับผิดชอบความเสียหายในส่วนนี้ ซึ่งข้อพิพาทดังกล่าวอนุญาโตตุลาการมีคำวินิจฉัยว่าผู้ร้องตรวจสอบพบความชำรุดบกพร่องและความเสียหายของ