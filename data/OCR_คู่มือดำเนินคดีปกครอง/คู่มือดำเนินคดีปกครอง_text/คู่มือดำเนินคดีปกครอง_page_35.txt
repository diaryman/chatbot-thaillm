ในการจับกุมและกักขังเจ้าของบ้านที่ไม่ปฏิบัติตามคำสั่งของเจ้าพนักงานท้องถิ่น ซึ่งเป็นการปฏิบัติตามขั้นตอนกระบวนการที่กฎหมายกำหนดไว้แล้วทุกประการโดยเคร่งครัด เพราะหากใช้กำลังเข้าดำเนินการรื้อถอนบ้านป่าผิดจีบ จะต้องยกรถที่จอดขวางประตูออก ต้องตัดกุญแจที่คล้องปิดประตูรั้วบ้าน และต้องใช้กำลังจับตัวน้องชายป่าผิดจีบให้ออกมาจากบ้านซึ่งการกระทำดังกล่าวย่อมต้องมีการต่อสู้ขัดขืน จนก่อให้เกิดความเสียหายแก่ทรัพย์สินหรืออาจเกิดอันตรายต่อร่างกายหรือชีวิต ส่งผลให้มีการฟ้องร้องเป็นคดีอาญา คดีแพ่งเรียกค่าเสียหาย และคดีปกครองตามมา หากศาลมีคำสั่งจับกุมและกักขังป่าผิดจีบหรือเจ้าของบ้านในขณะนั้นย่อมจะเป็นการใช้มาตรการบังคับทางปกครองที่เหมาะสมและกระทบกับสิทธิและเสรีภาพของป่าผิดจีบน้อยกว่าการใช้กำลังเข้ารื้อถอนบ้าน

**ศาลปกครองสูงสุดพิเคราะห์แล้วเห็นว่า** การที่ป่าผิดจีบได้นำรถกระบะมาจอดขวางประตูทางเข้าบ้าน และมีการคล้องกุญแจด้านนอกปิดรั้วบ้านในวันที่คณะทำงานดำเนินการรื้อถอนจะเข้าทำการรื้อถอนบ้านที่ดัดแปลง ต่อเติมโดยไม่ได้รับอนุญาต ถือเป็นการจงใจขัดขวางการทำงานของเจ้าหน้าที่ และในวันดังกล่าวคณะทำงานดำเนินการรื้อถอน มีทั้งเจ้าหน้าที่ตำรวจ คนงานรื้อถอน ช่างวิศวกร และเจ้าหน้าที่ที่เกี่ยวข้องอีกประมาณ 50 คน จึงสามารถที่จะใช้กำลังเข้าบังคับรื้อถอนเองได้ตามมาตรา 43 วรรคหนึ่ง (2) แห่งพระราชบัญญัติควบคุมอาคาร พ.ศ. 2522 และหากการใช้กำลังนั้นจะมีผลกระทบต่อทรัพย์สินไปบ้าง ก็ยังเป็นมาตรการที่รุนแรงน้อยกว่าการที่จะให้