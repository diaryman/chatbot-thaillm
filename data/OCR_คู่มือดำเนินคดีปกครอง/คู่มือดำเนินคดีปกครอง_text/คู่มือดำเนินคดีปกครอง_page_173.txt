เมื่อพิจารณาตามมาตรา 9 วรรคหนึ่ง (3) แห่งพระราชบัญญัติ
จัดตั้งศาลปกครองฯ จะเห็นได้ว่าศาลปกครองมีอำนาจพิจารณา
พิพากษาคดีพิพาทเกี่ยวกับการกระทำละเมิดที่เกิดจากการใช้
อำนาจตามกฎหมายของเจ้าหน้าที่ของรัฐในเรื่องการออกกฎ
หรือจากการออกคำสั่งทางปกครอง หรือจากการละเลยต่อหน้าที่
ตามที่กฎหมายกำหนดให้ต้องปฏิบัติหรือปฏิบัติหน้าที่ล่าช้าเกิน
สมควร ซึ่งไม่รวมถึงการกระทำละเมิดที่เกิดจากการปฏิบัติหน้าที่
ธรรมดาทั่วไปของเจ้าหน้าที่ของรัฐ เมื่อคดีนี้เป็นการฟ้องเรียก
ค่าสินไหมทดแทนอันเกิดจากการกระทำละเมิดของเจ้าหน้าที่
ของรัฐที่ปฏิบัติหน้าที่ธรรมดาทั่วไป มิได้เกิดจากการใช้อำนาจ
ตามกฎหมายของเจ้าหน้าที่ ศาลปกครองจึงไม่อาจรับคำฟ้องนี้
ไว้พิจารณาได้ แต่มารดาของผู้เสียชีวิตสามารถยื่นฟ้องคดี
ต่อศาลยุติธรรมได้ภายในระยะเวลาที่กฎหมายกำหนด

คำสั่งศาลปกครองสูงสุดที่ คพ.14/2563