ถือเป็นการกระทำละเมิดต่อนายขยันยิ่ง โดยกรมชลประทาน
ซึ่งเป็นหน่วยงานของรัฐต้องรับผิดชอบในผลแห่งการละเมิดที่เจ้าหน้าที่
ของตนได้กระทำในการปฏิบัติหน้าที่ตามมาตรา 5 วรรคหนึ่ง
แห่งพระราชบัญญัติความรับผิดทางละเมิดของเจ้าหน้าที่ พ.ศ.2539
ส่วนข้อความในหนังสือยินยอมที่ญาติของนายขยันยิ่งลงลายมือชื่อนั้น
มีความหมายแค่ว่ายินยอมให้ทางราชการสามารถใช้ที่ดินว่างเปล่า
ของตนเป็นที่ทิ้งดินเพื่อการพัฒนาลำน้ำเท่านั้น ไม่ได้มีข้อความแสดงว่า
ยินยอมให้ขุดลอกรุกล้ำที่ดินหรือยกที่ดินให้ทางราชการแต่ประการใด
นายขยันยิ่งจึงถือได้ว่ามีสิทธิในการเรียกร้องค่าเสียหายในที่ดินที่
เสียไปจากการพัฒนาลำน้ำดังกล่าว ส่วนค่าเสียหายที่สำนักงานที่ดิน
จังหวัดได้เสนอต่อศาลปกครองชั้นต้นนั้นไม่แตกต่างจากราคาซื้อขาย
ที่ดินในละเวกนั้น จึงถือว่าราคาประเมินนั้นเหมาะสมเป็นธรรมแล้ว
และแม้ว่านายขยันยิ่งจะได้รับประโยชน์จากโครงการดังกล่าว
แต่ก็เป็นโครงการที่เป็นประโยชน์ต่อส่วนรวม ไม่ได้เฉพาะแต่นายขยันยิ่ง
แต่เพียงผู้เดียว

ศาลปกครองสูงสุดจึงพิพากษายืนตามคำพิพากษาของ
ศาลปกครองชั้นต้นที่ให้กรมชลประทานชดใช้ ค่าสินไหมทดแทน
ให้แก่นายขยันยิ่ง เป็นเงิน 146,000 บาท ภายในหกสิบวันนับแต่วันที่
คำพิพากษาของศาลถึงที่สุด (เทียบเคียงคำพิพากษาศาลปกครองสูงสุด
ที่ อ.266/2552)

