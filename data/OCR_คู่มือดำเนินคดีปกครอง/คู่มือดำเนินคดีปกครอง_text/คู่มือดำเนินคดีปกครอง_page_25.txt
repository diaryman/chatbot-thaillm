คดีที่อยู่ในอำนาจศาลปกครอง

ตีราคาประเมินเป็นจำนวนเงิน 146,000 บาท ศาลปกครองชั้นต้น
พิพากษาให้กรมชลประทานชดใช้ค่าสินไหมทดแทนราคาที่ดิน
ให้แก่นายขยันยิ่งตามราคาที่สำนักงานที่ดินจังหวัดตีราคา ภายใน
หกสิบวันนับแต่วันที่ศาลมีคำพิพากษาถึงที่สุด

กรมชลประทานอุทธรณ์ต่อศาลปกครองสูงสุดว่า ในการเรียก
ประชุมชี้แจงโครงการขุดลอกพัฒนาแหล่งน้ำนั้น ถึงนายขยันยิ่ง
จะไม่ได้เข้าประชุม แต่มีผู้นำหมู่บ้านและญาติมาร่วมประชุม และ
ตามหลักในการปฏิบัติราชการทั่วไป เมื่อผู้นำหมู่บ้านไปประชุม
ร่วมกับหน่วยงานระดับอำเภอและจังหวัดมาแล้ว จะต้องเรียกประชุม
ลูกบ้านเพื่อเล่ารายละเอียดเกี่ยวกับโครงการนี้ให้ฟัง จึงเชื่อว่า
นายขยันยิ่งและญาติจะต้องรู้ว่าการขุดลอกคลองดังกล่าวจะเกิด
ผลกระทบต่อตนเองอย่างไรบ้าง อีกทั้งในการที่ญาติของนายขยันยิ่ง
เชิญชื่อในหนังสือยินยอม รวมทั้งเมื่อเจ้าหน้าที่เข้าขุดลอกคลองและ
สร้างถนนในที่ดินของนายขยันยิ่ง นายขยันยิ่งก็ไม่ได้คัดค้าน
แต่ประการใด และสำหรับการยกที่ดินให้เป็นที่สาธารณประโยชน์นั้น
ไม่จำเป็นต้องทำเป็นหนังสือและจดทะเบียนต่อเจ้าหน้าที่
ก็มีผลสมบูรณ์ตามกฎหมายแล้ว การกระทำดังกล่าวจึงไม่เป็นการ
ละเมิดสิทธิของนายขยันยิ่งแต่อย่างใด

ศาลปกครองสูงสุดพิเคราะห์แล้วเห็นว่า กรมชลประทานไม่ได้
เวนคืนหรือซื้อขายที่ดินของนายขยันยิ่ง และไม่มีสิทธิโดยชอบ
ด้วยกฎหมายที่จะขุดลอกเอาที่ดินของนายขยันยิ่งโดยวิธีอื่นๆ ดังนั้น
การที่กรมชลประทานได้ใช้ที่ดินนายขยันยิ่งเพื่อขุดลอกขยายคลอง
และสร้างถนนเสียบคันดินรุกล้ำที่ดินของนายขยันยิ่ง จึงเป็นการจงใจ
ทำให้นายขยันยิ่งได้รับความเสียหายต่อที่ดินซึ่งเป็นทรัพย์สินส่วนตัว