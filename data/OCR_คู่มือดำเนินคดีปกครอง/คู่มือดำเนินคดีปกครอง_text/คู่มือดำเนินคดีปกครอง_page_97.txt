# 4.2 วิธีการแสงหาข้อเท็จจริงในคดีปกครอง

ใช้เอกสารเป็นหลัก

วิธีพิจารณาคดีในศาลปกครองใช้ระบบไต่สวน ซึ่งเป็นระบบที่ศาลมีบทบาทสำคัญในการแสงหาข้อเท็จจริงและพยานหลักฐาน โดยศาลอาจแสงหาข้อเท็จจริงเพิ่มเติมด้วยการนัดไต่สวนคู่กรณีหรือเรียกพยานบุคคล พยานเอกสาร พยานผู้เชี่ยวชาญ รวมทั้งการออกไปตรวจสถานที่เพื่อให้ได้ข้อเท็จจริงและพยานหลักฐานที่จำเป็นต่อการพิจารณาพิพากษาคดีอย่างครบถ้วน

การพิจารณาคดีโดยใช้ระบบไต่สวนทำให้เอกชนซึ่งส่วนใหญ่ไม่มีข้อมูลและพยานหลักฐานในความครอบครอง และไม่มีความรู้ในข้อกฎหมาย สามารถดำเนินคดีได้อย่างเท่าเทียมกับคู่กรณีที่เป็นหน่วยงานทางปกครองหรือเจ้าหน้าที่ของรัฐ ซึ่งถือเป็นหลักประกันความยุติธรรมที่คู่กรณีจะได้รับจากการดำเนินคดีในศาลปกครอง

วิธีพิจารณาคดีปกครองจะใช้หลักการฟังความสองฝ่าย กล่าวคือศาลปกครองจะเปิดโอกาสให้คู่กรณีชี้แจง แสดงหลักฐานประกอบข้ออ้างของตนและโต้แย้งคัดค้านการนำเสนอหรือการกล่าวอ้างตลอดจนแก้ข้อกล่าวหาของอีกฝ่ายหนึ่งเสมอ โดยผ่านการทำคำฟ้อง คำให้การ คำคัดค้านคำให้การ และคำให้การเพิ่มเติม ซึ่งจะต้องจัดทำเป็นลายลักษณ์อักษร