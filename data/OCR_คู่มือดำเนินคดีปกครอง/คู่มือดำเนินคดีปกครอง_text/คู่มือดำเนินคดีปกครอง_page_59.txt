2.6 คดีที่ศาลปกครองได้เคยมีคำพิพากษาหรือคำสั่งชี้ขาดคดี
ถึงที่สุดแล้ว ห้ามมิให้คู่กรณีเดียวกันฟ้องกันอีกในประเด็น
ที่ได้วินิจฉัยโดยอาศัยเหตุอย่างเดียวกัน เพราะถือว่าเป็นการฟ้องซ้ำ
ตามข้อ 97 ของระเบียบของที่ประชุมใหญ่ตุลาการในศาลปกครอง
สูงสุดว่าด้วยวิธีพิจารณาคดีปกครอง พ.ศ. 2543

คดีที่ได้ยื่นฟ้องต่อศาลปกครองแล้ว และอยู่ระหว่าง
การพิจารณาคดีของศาล ผู้ฟ้องคดีจะยื่นคำฟ้องเรื่องเดียวกัน
ต่อศาลปกครองเดียวกัน หรือศาลปกครองอื่นอีกไม่ได้ เพราะถือว่า
เป็นการฟ้องซ้อน ตามข้อ 36 (1) ของระเบียบของที่ประชุมใหญ่ ๆ

เมื่อศาลมีคำพิพากษาหรือคำสั่งชี้ขาดคดีหรือประเด็นข้อใด
แห่งคดีแล้วห้ามมิให้ดำเนินกระบวนพิจารณาในศาลนั้นอันเกี่ยวกับคดี
หรือประเด็นที่ได้วินิจฉัยชี้ขาดแล้วนั้น เว้นแต่

1. การแก้ไขข้อผิดพลาดหรือผิดหลงเล็กน้อยตามข้อ 95
2. การพิจารณาพิพากษาหรือมีคำสั่งชี้ขาดคดีใหม่ตามมาตรา 75
3. การพิจารณาใหม่แห่งคดีที่สำนวนคดีหรือเอกสารในสำนวนคดี
สูญหายหรือบุบสลายตามข้อ 21
4. การยื่น การรับ หรือไม่รับอุทธรณ์ตามมาตรา 73
5. การดำเนินการเกี่ยวกับการบรรเทาทุกข์ชั่วคราวในระหว่าง
การยื่นอุทธรณ์ ซึ่งคำอุทธรณ์อยู่ระหว่างการพิจารณาของศาล
ปกครองชั้นต้นตามข้อ 104 หรือข้อ 106