ในการมีคำบังคับตามวรรคหนึ่ง (1) ศาลปกครองมีอำนาจกำหนดว่าจะให้มีผลย้อนหลังหรือไม่ย้อนหลังหรือมีผลไปในอนาคตถึงขณะใดขณะหนึ่งได้ หรือจะกำหนดให้มีเงื่อนไขอย่างใดก็ได้ทั้งนี้ ตามความเป็นธรรมแห่งกรณี

ในกรณีที่ศาลปกครองมีคำพิพากษาถึงที่สุดให้เพิกถอนกฎให้มีการประกาศผลแห่งคำพิพากษาดังกล่าวในราชกิจจานุเบกษาและให้การประกาศดังกล่าวมีผลเป็นการเพิกถอนกฎหมาย (มาตรา 72 ตามพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. 2542)

4.7.1 การบังคับคดีปกครองกรณีคดีถึงที่สุด
เมื่อศาลปกครองมีคำพิพากษาถึงที่สุดแล้วและมีคำบังคับให้ต้องปฏิบัติ จะมีการดำเนินการบังคับคดีปกครองตามลักษณะของคำบังคับที่กำหนดไว้ซึ่งแบ่งออกเป็น 2 กลุ่ม ได้แก่

4.7.1.1 การบังคับคดีโดยไม่ต้องออกหมายบังคับคดี
เป็นกรณีที่สำนักบังคับคดีปกครองหรือหน่วยบังคับคดีปกครองในสำนักงานศาลปกครองภูมิภาค จะดำเนินการให้เป็นไปตามคำบังคับหรือตามอำนาจหน้าที่ โดยคู่กรณีในคดีไม่ว่าจะเป็นฝ่ายชนะคดีหรือแพ้คดีก็ตามไม่ต้องยื่นคำร้องขอแต่อย่างใด ขณะเดียวกันคู่กรณีมีหน้าที่ให้ความร่วมมือโดยชี้แจง ให้ข้อมูล/ข้อเท็จจริง ติดตามตรวจสอบ ยืนยัน รวมทั้งรายงานผลการปฏิบัติตามคำบังคับ เพื่อให้การดำเนินการดังกล่าวสัมฤทธิ์ผลโดยเร็ว อันได้แก่การบังคับคดีในเรื่องต่อไปนี้