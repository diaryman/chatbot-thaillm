นอกจากการเดินทางมาปรึกษาคดีที่ศาลปกครอง หรือทางโทรศัพท์สายด่วนศาลปกครอง 1355 แล้ว ประชาชนสามารถปรึกษาคดีออนไลน์ผ่านทางโปรแกรมไลน์ (LINE application) โดยสามารถปรึกษาคดีปกครองในรูปแบบการโทรด้วยเสียง (Voice call) หรือรูปแบบวิดีโอคอล (Video call) โดยจองคิวผ่านทางเว็บไซต์ศาลปกครอง www admincourt.go.th คลิกที่แบนเนอร์ ปรึกษาคดีปกครองออนไลน์ จากนั้น คลิกเลือกวันและเวลาที่ต้องการจองคิวจากหน้าจอปฏิทินของระบบ แล้วกรอกรายละเอียดข้อมูลสำหรับการติดต่อเบื้องต้น เช่น ชื่อผู้ขอคำปรึกษาฯ หมายเลขโทรศัพท์ อีเมล Line ID วิธีการปรึกษาคดี (การโทรด้วยเสียงหรือการวิดีโอคอล) เป็นต้น หลังจากกรอกข้อมูลเรียบร้อยแล้ว ระบบจะให้บันทึกภาพผลการจองคิวที่ปรากฏทางหน้าจอ ในกรณีที่ผู้ใช้งานกรอกอีเมลไว้ระบบจะส่งผลการจองคิวไปยังอีเมลที่ให้ไว้เมื่อถึงกำหนดนัดหมายผู้ขอรับบริการสามารถโทรศัพท์ผ่านโปรแกรม Line มายังระบบที่เตรียมไว้ที่ห้องให้คำปรึกษาแนะนำซึ่งจะมีเจ้าหน้าที่รอให้บริการตามคิว อย่างไรก็ตามผู้ขอรับบริการสามารถยกเลิกการจองคิวได้หากพบว่าไม่สะดวกในวันเวลาที่ได้จองคิวไว้