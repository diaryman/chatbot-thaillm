ในขณะที่ผู้ฟ้องคดีซึ่งเป็นหัวหน้าเหนือขึ้นไปจากหัวหน้าของนายนครได้รับรายงานแล้วไม่ได้อ่านรายงานอย่างถี่ถ้วนเนื่องจากเห็นว่ารายงานดังกล่าวผ่านการกลั่นกรองมาแล้วชั้นหนึ่ง แต่เมื่อผู้ฟ้องคดีทราบความจริงก็ได้สั่งให้ลูกน้องตรวจสอบข้อมูลอีกครั้งจนกระทั่งได้ข้อมูลที่เป็นจริงรายงานต่อผู้บังคับบัญชา ทำให้ทราบว่าเอกสารของอนุมัติยุติคดีอาคารของนายนครเป็นเอกสารปลอม จากข้อเท็จจริงดังกล่าวมีน้ำหนักรับฟังได้ว่าผู้ฟ้องคดีไม่ได้มีส่วนเกี่ยวข้องกับการปลอมแปลงเอกสาร และการรายงานเท็จของผู้ฟ้องคดีไม่ได้เป็นคุณแก่นายมาริโอ้ถึงขนาดทำให้ไม่ต้องรื้อถอนอาคารตามคำพิพากษาแต่อย่างใด ซึ่งเป็นการกระทำผิดวินัยอย่างไม่ร้ายแรง ทั้งพฤติการณ์แห่งการกระทำผิดไม่เข้าลักษณะมีมลทินหรือมัวหมองในกรณีที่ถูกสอบสวนและหากให้รับราชการต่อไปจะเป็นการเสียหายแก่ราชการ การที่ผู้ถูกฟ้องคดีออกคำสั่งให้ผู้ฟ้องคดีออกจากราชการจึงเป็นการใช้ดุลพินิจโดยมิชอบ ศาลปกครองจึงพิพากษาให้เพิกถอนคำสั่งที่ให้ผู้ฟ้องคดีออกจากราชการและให้ดำเนินการเพื่อให้ผู้ฟ้องคดีกลับเข้ารับราชการตามระเบียบ ข้อบังคับของทางราชการภายในสามสิบวันนับจากวันที่คดีถึงที่สุด ตลอดจนคืนสิทธิต่าง ๆ ที่ผู้ฟ้องคดีจะต้องได้รับตามกฎหมายและระเบียบที่เกี่ยวข้องภายในสามสิบวันนับจากวันที่ผู้ฟ้องคดีได้กลับเข้ารับราชการ (เทียบเคียงคำพิพากษาศาลปกครองสูงสุดที่ อ.63/2551)