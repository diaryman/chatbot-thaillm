ศาล มีคำสั่งจับกุมและกักขังซึ่งส่งผลกระทบอย่างรุนแรงต่อสิทธิและเสรีภาพของป้าพุดจีบหรือเจ้าของบ้านในขณะนั้น และเห็นได้ว่า เทศบาลยังไม่ได้ใช้มาตรการบังคับในหนทางอื่นแก่ป้าพุดจีบ ซึ่งสามารถดำเนินการได้ จึงไม่สมควรที่ศาลจะมีคำสั่งจับกุมและกักขัง ป้าพุดจีบหรือเจ้าของบ้านในขณะนั้นตามคำร้องขอ และที่กล่าวว่า การดำเนินการรื้อถอนอาจจะถูกขัดขวางหรือถูกดำเนินคดีต่าง ๆ ทั้งคดีอาญา คดีแพ่งเรียกค่าเสียหาย หรือคดีปกครองนั้น ก็เป็นเพียง การคาดการณ์ของเทศบาลหอมหมื่นลี้เท่านั้น อีกทั้งหากการดำเนินการ เป็นไปโดยชอบด้วยกฎหมายแล้ว ก็ไม่ต้องกลัวว่าจะถูกฟ้องร้อง ดำเนินคดีแต่อย่างใด

และแม้ว่าจะถูกขัดขวางไม่ให้เข้าทำการรื้อถอนได้ แต่เทศบาล ก็สามารถที่จะใช้กำลังพอสมควรแก่เหตุเข้าดำเนินการเพื่อให้เป็นไป ตามมาตรการบังคับทางปกครองได้เองอยู่แล้วตามมาตรา 60 วรรคสอง แห่งพระราชบัญญัติวิธีปฏิบัติราชการทางปกครอง พ.ศ. 2539 อันเป็นขั้นตอนการดำเนินการตามอำนาจหน้าที่ของ เจ้าพนักงานท้องถิ่นตามมาตรา 43 วรรคหนึ่ง (2) แห่งพระราชบัญญัติ ควบคุมอาคาร พ.ศ. 2522 ซึ่งกฎหมายกำหนดกระบวนการขั้นตอน ไว้แล้ว ศาลจึงไม่จำเป็นต้องมีคำสั่งให้เจ้าพนักงานท้องถิ่นเข้าทำการ รื้อถอนอาคารส่วนที่ดัดแปลง ดังนั้น การที่ศาลปกครองชั้นต้น มีคำสั่งยกคำร้องของเทศบาลและให้จำหน่ายคดีออกจากสารบบความนั้น ศาลปกครองสูงสุดเห็นพ้องด้วย จึงมีคำสั่งยืนตามคำสั่งของ ศาลปกครองชั้นต้น (เทียบเคียงคำสั่งศาลปกครองสูงสุดที่ 614/2558)

