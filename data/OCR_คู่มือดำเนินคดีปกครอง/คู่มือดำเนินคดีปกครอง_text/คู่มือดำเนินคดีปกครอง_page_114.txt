ต่อศาลปกครองสูงสุดหรือฟ้องเป็นคดีใหม่ได้ และคู่กรณีต้องปฏิบัติตามคำพิพากษาหรือคำสั่งของศาลปกครองชั้นต้น แต่ในกรณีที่ยื่นอุทธรณ์แล้วและศาลปกครองสูงสุดมีคำพิพากษาหรือมีคำสั่งชี้ขาดอุทธรณ์นั้น คดีจะถึงที่สุดเช่นกันและไม่สามารถอุทธรณ์ได้อีก

กรณีที่ศาลปกครองชั้นต้นมีคำสั่งไม่รับคำอุทธรณ์ที่ได้ยื่นไว้ ผู้อุทธรณ์สามารถยื่นคำร้องอุทธรณ์คำสั่งไม่รับอุทธรณ์นั้นต่อศาลปกครองสูงสุดได้ภายใน 30 วัน นับแต่วันที่ได้รับแจ้งคำสั่งของศาลปกครองชั้นต้น โดยยื่นอุทธรณ์ต่อศาลปกครองชั้นต้นที่มีคำสั่งดังกล่าว

อย่างไรก็ตาม คู่กรณีหรือบุคคลภายนอกที่มีส่วนได้เสียหรืออาจถูกกระทบจากผลแห่งคดีนั้น สามารถยื่นคำขอให้พิจารณาพิพากษาคดีหรือมีคำสั่งใหม่ได้แต่ต้องยื่นคำขอภายใน 90 วัน นับแต่วันที่รู้หรือควรรู้ถึงเหตุซึ่งอาจขอให้พิจารณาพิพากษาหรือมีคำสั่งใหม่ แต่ไม่เกิน 5 ปีนับแต่วันที่ศาลปกครองได้มีคำพิพากษาหรือมีคำสั่งชี้ขาด และการยื่นคำขอให้พิจารณาคดีใหม่จะทำได้เฉพาะเมื่อคู่กรณีหรือบุคคลภายนอกไม่ทราบถึงเหตุนั้นในการพิจารณาคดีครั้งที่แล้วมาโดยมิใช่ความผิดของผู้นั้น โดยมีเงื่อนไขดังนี้

(1) ศาลปกครองฟังข้อเท็จจริงผิดพลาดหรือมีพยานหลักฐานใหม่อันอาจทำให้ข้อเท็จจริงที่ฟังเป็นที่ยุติแล้วนั้นเปลี่ยนแปลงไปในสาระสำคัญ

(2) คู่กรณีที่แท้จริงหรือบุคคลภายนอกนั้นมิได้เข้ามาในการดำเนินกระบวนพิจารณาคดี หรือได้เข้ามาแล้วแต่ถูกตัดโอกาสโดยไม่เป็นธรรมในการมีส่วนร่วมในการดำเนินกระบวนพิจารณา