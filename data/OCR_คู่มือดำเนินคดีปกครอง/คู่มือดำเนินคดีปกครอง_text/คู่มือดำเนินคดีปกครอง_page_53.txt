คดีพิพาทเกี่ยวกับการคุ้มครองประโยชน์สาธารณะ: หรือคดีพิพาท
เกี่ยวกับสัญชาติของบุคคลจะยื่นฟ้องเมื่อใดก็ได้

## ตัวอย่าง

นายฉิน เป็นบุตรของผู้อพยพชาวเวียดนาม เกิดที่หมู่บ้านแห่งหนึ่ง ในจังหวัดนครพนม นายฉินได้ยื่นคำร้องขอเป็นสัญชาติไทยตั้งแต่ปี พ.ศ. 2537 แต่ก็ไม่เคยได้รับแจ้งผลการพิจารณา จนปี พ.ศ. 2544 นายฉินได้ยื่นคำร้องขอเป็นสัญชาติไทยอีกครั้งแต่ก็ยังไม่ได้รับแจ้งผลการพิจารณาแต่อย่างใด ทั้งที่กระทรวงมหาดไทยและหน่วยงานที่เกี่ยวข้องได้ตรวจสอบข้อมูลคำร้องขอเป็นสัญชาติไทยและตรวจสอบพฤติการณ์ที่เกี่ยวข้องกับยาเสพติดและอาชญากรรมของนายฉินเสร็จเรียบร้อยสมบูรณ์แล้วตั้งแต่ปี พ.ศ. 2545 แต่นายฉินก็ยังไม่เคยได้รับแจ้งผลการพิจารณา นายฉินจึงนำคดีมาฟ้องต่อศาลปกครองขอให้ศาลมีคำพิพากษาหรือคำสั่งให้นายฉินได้สัญชาติไทยซึ่งศาลปกครองพิจารณาเห็นว่าการฟ้องในเรื่องดังกล่าวเป็นการฟ้องคดีปกครองที่เกี่ยวกับการคุ้มครองสถานะของบุคคลซึ่งไม่มีระยะเวลากำหนดไว้จะยื่นฟ้องเมื่อใดก็ได้ ศาลปกครองจึงมีคำสั่งรับคำฟ้องไว้พิจารณา ซึ่งคดีนี้ศาลปกครองได้พิพากษาให้รัฐมนตรีว่าการกระทรวงมหาดไทยซึ่งเป็นผู้ถูกฟ้องคดีดำเนินการพิจารณาคำร้องขอเป็นสัญชาติไทยของนายฉินซึ่งเป็นผู้ฟ้องคดีและแจ้งผลการพิจารณาภายใน 60 วันนับแต่คดีถึงที่สุด (เทียบเคียงคำพิพากษาศาลปกครองสูงสุดที่ อ.123/2551)