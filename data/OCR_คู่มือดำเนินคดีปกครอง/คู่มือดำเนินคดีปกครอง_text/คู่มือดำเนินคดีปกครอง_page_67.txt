# การดำเนินคดีปกครอง
## 3.1 การฟ้องคดีปกครอง
### คำฟ้อง

การเขียนคำฟ้องในคดีปกครองไม่มีแบบฟอร์มบังคับ แต่ต้องใช้ถ้อยคำสุภาพและมีองค์ประกอบครบถ้วน ได้แก่

3.1.1 ชื่อและที่อยู่ผู้ฟ้องคดี โดยจะต้องระบุชื่อและที่อยู่ของตนให้ชัดเจนและเป็นที่อยู่ที่สามารถติดต่อได้เพื่อประโยชน์ในการนัดหมายหรือส่งเอกสารต่าง ๆ ที่เกี่ยวข้องกับคดีให้แก่ผู้ฟ้องคดี อาทิ การแจ้งนัดหมายเพื่อการไต่สวน การจัดส่งเอกสารหรือขอเอกสารเพิ่มเติม เป็นต้น

3.1.2 ชื่อหน่วยงานทางปกครองหรือเจ้าหน้าที่ของรัฐที่ประสงค์จะฟ้อง ระบุให้ชัดเจนว่าเป็นหน่วยงานทางปกครองใด หรือเจ้าหน้าที่ของรัฐคนใด (ระบุตำแหน่ง) อยู่ที่หน่วยงานใด

3.1.3 การกระทำอันเป็นเหตุแห่งการฟ้องคดีพร้อมทั้งพฤติการณ์และข้อเท็จจริงที่เกี่ยวข้อง ซึ่งทำให้ผู้ฟ้องคดีเดือดร้อนหรือเสียหาย และเป็นเหตุให้ต้องมาฟ้องคดี โดยต้องเขียนให้ชัดเจนและเรียงลำดับตามข้อเท็จจริงที่เกิดขึ้น

3.1.4 คำข่าว่าประสงค์จะให้ศาลปกครองสั่งหรือพิพากษาอย่างไร เพื่อบรรเทาความเดือดร้อนหรือเสียหายที่ตนได้รับ และต้องเป็นเรื่องที่ศาล มีอำนาจกำหนดคำบังคับได้