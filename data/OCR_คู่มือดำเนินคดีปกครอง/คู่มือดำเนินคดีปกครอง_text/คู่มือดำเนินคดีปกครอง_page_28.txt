น้องญาญ่านำคดีมาฟ้องต่อศาลปกครองเนื่องจากไม่พอใจ
ที่ได้รับเงินช่วยเหลือเพียง 20,000 บาท เนื่องจาก บทม.
ซึ่งเป็นผู้ถูกฟ้องในคดีนี้เห็นว่าบ้านของผู้ฟ้องคดีเป็นบ้านประเภท
นอกบัญชีสำรวจที่ได้มีการสำรวจไปเมื่อปีพ.ศ. 2536 ซึ่งคดีนี้
ศาลปกครองพิจารณาแล้วเห็นว่าตามสำเนาทะเบียนบ้านดังกล่าว
มีชื่อนางคิ้มเป็นหัวหน้าครอบครัว และเป็นมารดาของนางคิ้มซึ่งเป็นแม่
ของผู้ฟ้องคดี โดยที่มีพยานยืนยันว่านางคิ้มได้ยกบ้านหลังนี้ให้แก่
ผู้ฟ้องคดี นอกจากนั้น ในใบมรณบัตรของนางคิ้มระบุว่านางคิ้มเสียชีวิต
เมื่อปีพ.ศ. 2535 และขณะเสียชีวิตนางคิ้มอยู่ที่บ้านหลังดังกล่าว
ย่อมรับฟังได้ว่า บ้านหลังนี้ปลูกสร้างขึ้นแล้วในปีพ.ศ. 2535
ซึ่งตรงตามหลักเกณฑ์ข้อ (1) ทั้งนี้ สำเนาทะเบียนบ้านมีชื่อของหลาน
ของผู้ฟ้องคดีอยู่อาศัยและบริเวณบ้านประกอบด้วยพื้นที่ทำกิน
ซึ่งเป็นสวนและบ่อปลา ซึ่งรับฟังได้ว่าบ้านหลังดังกล่าวมีสภาพ
เป็นบ้านพักอาศัยเป็นสัดส่วนแยกเป็นเอกเทศจากบ้านหลังอื่นและ
มีทะเบียนบ้านถูกต้องตรงตามหลักเกณฑ์ข้อที่ (2) (3) และ (4)

อย่างไรก็ตาม ผู้ฟ้องคดียอมรับว่าไม่ได้อาศัยอยู่ในบ้านหลังดังกล่าว
แต่อยู่กับสามีที่บ้านอีกหลังหนึ่งโดยมอบให้หลานเป็นผู้อยู่อาศัยและ
ให้ช่วยดูแลบ่อปลาแทนผู้ฟ้องคดี และถึงแม้หลักเกณฑ์ข้อ (5) ระบุว่า
ผู้ที่จะได้รับเงินช่วยเหลือจะต้องทำกินอยู่ในพื้นที่หรือมีพื้นที่ทำกิน
ในบริเวณพื้นที่ก่อสร้างสนามบิน โดยที่ไม่ได้ระบุชัดเจนว่าผู้มีสิทธิ
ได้รับเงินช่วยเหลือจะต้องทำกินด้วยตนเอง แต่เมื่อคำนึงถึง
วัตถุประสงค์ในการกำหนดหลักเกณฑ์ที่ต้องการบรรเทาความเดือดร้อน
หรือเสียหายของราษฎรจากการที่ต้องย้ายออกจากพื้นที่ ผู้ฟ้องคดี