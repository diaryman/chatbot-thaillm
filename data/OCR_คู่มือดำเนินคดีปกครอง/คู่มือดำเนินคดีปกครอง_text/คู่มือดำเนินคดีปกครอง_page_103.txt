ศาลฎีคำสั่งให้เทศบาลนคร ช.ช้าง ระงับการขนขยะมาทิ้งในที่ดินบริเวณดังกล่าวไว้เป็นการชั่วคราวจนกว่าศาลจะมีคำพิพากษา ซึ่งหากศาลปกครองเห็นว่ามีเหตุผลสมควรและเพียงพอ ศาลจะมีคำสั่งกำหนดมาตรการเพื่อบรรเทาทุกข์ชั่วคราวก่อนการพิพากษา ให้ระงับการขนขยะมาทิ้งในที่ดินดังกล่าว

4.3.2.2 กรณีขอให้คุ้มครองประโยชน์ เป็นกรณีที่ผู้ยื่นคำขออาจเป็นผู้ฟ้องคดี ผู้ถูกฟ้องคดี หรือผู้ร้องสอดก็ได้ โดยจะยื่นคำขอในเวลาใดก็ได้ก่อนศาลมีคำพิพากษาหรือคำสั่งชั่วคราวคดี กรณีขอให้คุ้มครองประโยชน์นี้มีวัตถุประสงค์เพื่อให้ศาลมีคำสั่งกำหนดวิธีการคุ้มครองประโยชน์ของผู้ขอ หรือเพื่อประโยชน์ในการบังคับตามคำพิพากษาเมื่อคดีสิ้นสุด

## ตัวอย่างเช่น

หน่วยงาน ก. อนุญาตให้เอกชนสร้างสะพานลอยคนเดินข้ามเหนือทางสาธารณะ พาดผ่านเหนือซอยที่นางชม้อยและชาวบ้านอยู่อาศัย โดยไม่ได้จัดให้มีการรับฟังความคิดเห็นจากผู้มีประโยชน์เกี่ยวข้องก่อนการพิจารณาอนุญาตซึ่งการสร้างสะพานดังกล่าวจะทำให้นางชม้อยและชาวบ้านบริเวณนั้นได้รับความเดือดร้อนเสียหาย นางชม้อยและชาวบ้านจึงยื่นฟ้องคดีต่อศาลปกครองพร้อมกับยื่นคำขอให้ศาลมีคำสั่งให้ระงับการก่อสร้างและระงับการใช้สะพานลอยคนเดินข้ามไว้เป็นการชั่วคราว ซึ่งหากศาลเห็นว่ามีเหตุจำเป็นเพียงพอ ศาลจะมีคำสั่งกำหนดมาตรการเพื่อบรรเทาทุกข์ชั่วคราวก่อนการพิพากษา ให้ระงับการก่อสร้างและการใช้สะพานลอยไว้ก่อน