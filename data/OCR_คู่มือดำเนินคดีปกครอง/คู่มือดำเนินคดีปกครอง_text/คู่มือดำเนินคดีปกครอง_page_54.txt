การฟ้องคดีปกครองที่ยื่นฟ้องเมื่อพ้นกำหนดเวลาการฟ้องคดีแล้ว ถ้าศาลปกครองเห็นว่าคดีที่ยื่นฟ้องนั้นจะเป็นประโยชน์แก่ส่วนรวม หรือมีเหตุจำเป็นอื่น ศาลปกครองอาจรับไว้พิจารณาได้

## ตัวอย่าง

นายยงยุทธนำคดีมาฟ้องต่อศาลปกครองขอให้ศาลมีคำสั่ง หรือคำพิพากษาให้เพิกถอนใบอนุญาตประกอบกิจการโรงงานไม้ แห่งหนึ่งซึ่งตั้งอยู่ในบริเวณชุมชนที่นายยงยุทธอาศัยอยู่ โดยนายยงยุทธ ได้เคยร้องเรียนไปยังอบต. เรื่องเสียงและฝุ่นละอองที่เกิดจากการทำงานของเครื่องจักรในโรงงาน ทางอบต. จึงได้ประสานให้สำนักงานทรัพยากรธรรมชาติและสิ่งแวดล้อมมาตรวจสอบ วัดปริมาณฝุ่นละออง ซึ่งผลการตรวจสอบตามหนังสือ ที่ทางอบต. แจ้งแก่นายยงยุทธ เมื่อวันที่ 21 ธันวาคม 2552 ปรากฏว่าค่าเฉลี่ยของฝุ่นละอองไม่เกินกว่าค่ามาตรฐาน ต่อมา นายยงยุทธมายื่นฟ้องคดีต่อศาลปกครองเมื่อวันที่ 22 กุมภาพันธ์ 2556 ซึ่งเป็นการฟ้องคดีเมื่อพ้นระยะเวลาที่กฎหมายกำหนด คือภายใน 90 วันนับแต่วันที่รู้ หรือควรรู้ถึงเหตุแห่งการฟ้องคดี หรือนับแต่วันที่พ้นกำหนด 90 วัน นับแต่วันที่ผู้ฟ้องคดีมีหนังสือร้องขอต่อหน่วยงานทางปกครองหรือเจ้าหน้าที่ของรัฐ และไม่ได้รับหนังสือชี้แจงหรือได้รับแต่เป็นคำชี้แจงที่ผู้ฟ้องคดีเห็นว่าไม่มีเหตุผล แต่อย่างไรก็ตาม เรื่องนี้ศาลปกครองเห็นว่าจากคำชี้แจงในรายงานสำรวจด้วยแบบติดตามตรวจสอบ คุณภาพฝุ่นและเสียงของอบต. ซึ่งเป็นผู้ถูกฟ้องในคดีนี้ ลงวันที่ 19 มิถุนายน 2556 ซึ่งได้ติดตามตรวจสอบคุณภาพฝุ่นและเสียง ในชุมชนบริเวณใกล้เคียงกับบ้านของนายยงยุทธ ระบุว่าภาวะเสียง