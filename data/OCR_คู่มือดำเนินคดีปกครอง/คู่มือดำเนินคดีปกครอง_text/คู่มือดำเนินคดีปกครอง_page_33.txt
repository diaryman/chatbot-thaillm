ตัวอย่างคดีที่มีกฎหมายกำหนดให้หน่วยงานทางปกครองหรือเจ้าหน้าที่ของรัฐฟ้องคดีต่อศาลเพื่อบังคับให้บุคคลกระทำหรือละเว้นการทำอย่างหนึ่งอย่างใด

ป้าพุดจีบเศรษฐีนี้ในตำบลหมู่หมื่นสี่ อยากต่อเติมบ้าน เอาไว้รับแขกจึงเรียกช่างมาต่อเติม ทั้งทุบและรื้อ เนื้อที่ไม่พอก็สร้างยืนออกไปอีก พอสร้างเสร็จเสียงรำลือถึงบ้านหลังใหม่ของป้าพุดจีบ ลอยไปเข้าหูนายกเทศมนตรี นายกเทศมนตรีจึงสั่งให้ลูกน้องไปดู คำขออนุญาตดัดแปลงอาคารของป้าว่าทำเกินกว่าที่ขอไว้หรือไม่ เมื่อลูกน้องกลับมารายงานว่าไม่มีใบขออนุญาตดัดแปลงอาคาร จากป้าพุดจีบมายืนไว้เลย นายกเทศมนตรีซึ่งเป็นผู้ฟ้องในคดีนี้ จึงออกคำสั่งให้ระงับการก่อสร้าง ดัดแปลงอาคาร คำสั่งห้ามใช้หรือ เข้าไปในส่วนใดของอาคารและคำสั่งให้รื้อถอนอาคารที่ดัดแปลง ส่งไปถึงป้าพุดจีบซึ่งเป็นผู้ถูกฟ้องในคดีนี้

เมื่อครบกำหนดเวลาตามคำสั่งแล้วยังไม่เห็นความคืบหน้า จากป้าพุดจีบ นายกเทศมนตรีจึงมีคำสั่งแต่งตั้งคณะทำงานดำเนินการ รื้อถอนส่วนที่ดัดแปลงของบ้านป้าพุดจีบ คณะทำงานชุดดังกล่าวได้ ไปเจรจาไกล่เกลี่ย แต่ไม่ได้รับความร่วมมือใดๆ จากป้าพุดจีบ คณะทำงานจึงออกคำสั่งกำหนดวันที่จะเข้ารื้อถอนส่วนที่ดัดแปลง ของบ้านป้าพุดจีบและปิดประกาศคำสั่งนั้นไว้ที่หน้าบ้านป้าพุดจีบ และเมื่อถึงวันที่จะเข้าทำการรื้อถอน คณะทำงานดำเนินการ รื้อถอนพร้อมด้วยเจ้าหน้าที่ที่เกี่ยวข้องเดินทางไปยังบ้านป้าพุดจีบ แต่พอมาถึงกลับเจอรถกระบะจอดขวางหน้าบ้านและประตูรั้ว คล้องกุญแจไว้ และพบว่าป้าพุดจีบไม่อยู่บ้านเหลือเพียงแต่น้องชาย