วันที่ 1 ตุลาคม 2556) แต่ไม่เกิน 10 ปีนับแต่วันที่มีเหตุแห่งการฟ้องคดี
ซึ่งผู้ฟ้องคดีนำคดีมาฟ้องต่อศาลเมื่อวันที่ 22 มกราคม 2557
จึงเป็นการยื่นฟ้องคดีภายในระยะเวลาที่กฎหมายกำหนด ศาลปกครอง
จึงมีคำสั่งรับคำฟ้องไว้พิจารณา (เทียบเคียงคำสั่งศาลปกครองสูงสุด
ที่ 904/2557)

คดีพิพาทเกี่ยวกับสัญญาทางปกครอง ให้ยื่นฟ้องภายใน 5 ปี
นับแต่วันที่รู้หรือควรรู้ถึงเหตุแห่งการฟ้องคดี แต่ไม่เกิน 10 ปี
นับแต่วันที่มีเหตุแห่งการฟ้องคดี

## ตัวอย่าง

กรมทางหลวงมีโครงการขยายเขตทางหลวงแผ่นดินจากเดิม
มีเขตทางด้านละ 8 เมตรเป็นด้านละ 15 เมตร จึงได้ทำการเวนคืน
ที่ดินบริเวณดังกล่าว โดยที่ดินที่เวนคืนมีส่วนหนึ่งเป็นที่ดิน
ของนายเตชินทร์ กรมทางหลวงได้จ่ายค่าเวนคืนให้แก่นายเตชินทร์
จำนวน 2 ครั้ง คือค่าทดแทนที่ดินเป็นเงิน 1,430 บาท และค่าทดแทน
สิ่งปลูกสร้างและไม้ยืนต้น เป็นเงิน 59,719 บาท โดยนายเตชินทร์
ได้ทำบันทึกข้อตกลงยินยอมระหว่างผู้มีสิทธิได้รับเงินค่าทดแทน
กับกรมทางหลวงจำนวน 2 ฉบับ ฉบับแรกลงวันที่ 6 พฤศจิกายน 2555
และฉบับที่ 2 ลงวันที่ 27 ธันวาคม 2555 ต่อมานายเตชินทร์
มายื่นฟ้องคดีต่อศาลปกครองขอให้ผู้ถูกฟ้องคดีจ่ายเงินค่าทดแทน
สิ่งปลูกสร้างเป็นเงินจำนวน 1,000,000 บาทเพื่อปรับปรุงบ้าน
ให้มีความปลอดภัยในชีวิตและทรัพย์สิน เนื่องจากเห็นว่าการขยายเขต
ทางหลวงดังกล่าวทำให้ห้องนอนและระเบียงของตนอยู่ติดแนวคืน