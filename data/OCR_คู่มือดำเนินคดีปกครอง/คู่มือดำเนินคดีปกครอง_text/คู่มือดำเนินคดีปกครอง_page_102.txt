4.3.2 การบรรเทาทุกข์ชั่วคราว หมายถึง การขอให้ศาล มีคำสั่งกำหนดมาตรการหรือวิธีการคุ้มครองอย่างใดอย่างหนึ่ง เพื่อบรรเทาทุกข์ชั่วคราวก่อนการพิพากษา หรือกำหนดวิธีการ เพื่อคุ้มครองประโยชน์ของผู้ขอในระหว่างการพิจารณา หรือเพื่อบังคับ ตามคำพิพากษา ผู้ฟ้องคดีหรือคู่กรณีจะยื่นคำขอได้ก็ต่อเมื่อเป็นกรณี ที่มีการฟ้องคดีต่อศาลปกครองด้วยเหตุอื่นที่นอกเหนือไปจากการ ฟ้องคดีเพื่อขอให้เพิกถอนกฎหมายหรือคำสั่งทางปกครอง โดยสามารถ ยื่นคำขอได้ในกรณีใดกรณีหนึ่ง ดังนี้

4.3.2.1 กรณีการขอบรรเทาทุกข์ชั่วคราว โดยผู้ฟ้องคดี จะต้องยื่นคำร้องให้ศาลมีคำสั่งกำหนดมาตรการหรือวิธีการ คุ้มครองใดๆ เพื่อบรรเทาความเดือดร้อนหรือเสียหายของตนก่อน การพิพากษาโดยจะยื่นมากกับคำฟ้องหรือยื่นในเวลาใดก็ได้ก่อน ศาลมีคำพิพากษาหรือคำสั่งชั่วขาดคดี

## ตัวอย่างเช่น

นายพีท ได้รับความเดือดร้อนจากกลิ่นเหม็นของขยะจำนวนมาก ที่บริษัท อ.อ่าง ซึ่งรับจ้างเก็บและขนขยะให้กับเทศบาลนคร ช.ช้าง นำมาพักทิ้งไว้ในที่ดินซึ่งเป็นพื้นที่ว่างอันเป็นที่สาธารณะประโยชน์ ใกล้กับบ้านของนายพีท นายพีทจึงร้องเรียนไปยังเทศบาลแต่ไม่ได้ รับการแก้ไขแต่อย่างใด นายพีทจึงนำคดีมาฟ้องต่อศาลปกครอง ขอให้ศาลสั่งห้ามไม่ให้เทศบาลนคร ช.ช้าง อนุญาตบริษัท อ.อ่าง นำขยะมาพักทิ้งในที่ดินบริเวณดังกล่าวและขอให้รื้อถอนอาคารพักขยะ ที่ก่อสร้างโดยไม่ได้รับอนุญาต และขอบรรเทาทุกข์ชั่วคราวโดยขอให้