และมีน้ำท่วมขัง พืชผักที่ปลูกไว้บริเวณรอบบ้านก็ตายหมด ข้าพเจ้าได้เคยนำเรื่องนี้ไปปรึกษาผู้ใหญ่บ้านแล้วได้รับคำแนะนำให้ทำหนังสือร้องเรียนไปยังเทศบาลตำบลหนึ่งสองซึ่งเป็นหน่วยงานที่รับผิดชอบในพื้นที่ ข้าพเจ้าได้ส่งหนังสือร้องเรียนไปยังเทศบาลตั้งแต่วันที่ 5 มกราคม 2557 แต่จนบัดนี้ยังไม่ได้รับหนังสือตอบจากทางเทศบาล มีเพียงเจ้าหน้าที่บางคนเท่านั้นที่รับปากว่าจะดูแลให้ ซึ่งปัจจุบันนี้ก็ยังไม่มีเจ้าหน้าที่ของเทศบาลเข้ามาตรวจสอบหรือเข้ามาแก้ไขความเดือดร้อนดังกล่าวแต่อย่างใด ข้าพเจ้าเห็นว่าทุกข์หรือความเดือดร้อนที่พวกเราชาวบ้านได้รับนั้นเป็นทุกข์อันแสนสาหัสที่เจ้าหน้าที่ละเลยไม่แก้ไขความเดือดร้อนให้ ข้าพเจ้าจึงได้นำเหตุเดือดร้อนรำคาญดังกล่าวมาฟ้องต่อศาลปกครอง เพื่อโปรดพิจารณา วินิจฉัยให้เจ้าหน้าที่เทศบาลตำบลหนึ่งสองปฏิบัติหน้าที่ตามที่กฎหมายกำหนดเพื่อระงับเหตุเดือดร้อนรำคาญดังกล่าว ทั้งนี้ ข้าพเจ้าได้แนบเอกสารและพยานหลักฐานที่เกี่ยวข้องมาด้วยแล้ว