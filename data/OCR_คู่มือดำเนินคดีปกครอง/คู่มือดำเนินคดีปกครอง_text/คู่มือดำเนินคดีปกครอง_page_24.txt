ทางกรมชลประทานได้ชี้แจงว่าก่อนที่จะทำการขุดลอกและพัฒนาลุ่มน้ำหมู่บ้านนั้น ได้มีการเรียกประชุมผู้นำหมู่บ้านและชาวบ้านในละแวกนั้นเพื่อมาชี้แจงถึงความจำเป็นและผลกระทบในการขุดลอกคูคลอง พร้อมทั้ง ได้มีการลงชื่อในหนังสือยินยอมให้ทำการขุดลอกพัฒนาลำน้ำและให้ทางราชการใช้ที่ดินว่างเปล่าเป็นที่ตั้งดินเพื่อการพัฒนาแหล่งน้ำเรียบร้อยแล้ว ซึ่งกรณีของนายขยันยิ่ง ญาติได้เป็นผู้ลงลายมือชื่อในหนังสือยินยอม อีกทั้งการดำเนินการขุดลอกพัฒนาคลองก็เพื่อผลประโยชน์ส่วนรวมของชาวบ้าน ทำให้สามารถเพิ่มศักยภาพการผลิตและยกระดับคุณภาพชีวิตของชาวบ้านให้ดีขึ้น นอกจากนี้ยังได้ทำการเกลี่ยแต่งดินที่นำไปถมที่นาของนายขยันยิ่งเรียบร้อยแล้วจนสามารถทำนาและปลูกพืชได้ตามปกติ นายขยันยิ่งจึงไม่มีสิทธิที่จะเรียกร้องค่าเสียหายเพราะไม่ได้รับความเดือดร้อนเสียหายเหล่านี้เลย

ศาลปกครองชั้นต้นพิจารณาแล้วเห็นว่า หนังสือยินยอมไม่ได้มีข้อความใดๆ ที่ระบุว่านายขยันยิ่งได้ยกที่ดินให้แก่ทางราชการเพื่อใช้ประโยชน์ในการดำเนินการพัฒนาแหล่งน้ำแต่อย่างใด นอกจากนั้นหนังสือยินยอมดังกล่าวเป็นของบุคคลอื่นที่ไม่ใช่ของนายขยันยิ่ง ทั้งยังไม่ได้ปรากฏว่านายขยันยิ่งได้มอบอำนาจให้ญาติเป็นผู้ทำหนังสือยินยอมแทน ดังนั้นการที่กรมชลประทานได้ทำการขุดลอกคลองและทำถนนเลียบคันดินล้ำเข้าไปในที่ดินของนายขยันยิ่ง จึงถือเป็นการละเมิดสิทธิในทรัพย์สินของบุคคลถือเป็นการกระทำโดยไม่ชอบด้วยกฎหมาย และจากการที่ให้สำนักงานที่ดินจังหวัดรังวัดที่ดินนายขยันยิ่งใหม่ ได้ข้อเท็จจริงว่าในการขุดลอกคลองครั้งนี้ได้รุกล้ำเข้าไปในที่ดินของนายขยันยิ่งจริง และได้ทำการ